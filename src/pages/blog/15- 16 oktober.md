---
id: "15"
title: "16 oktober 2024"
date: "2024-10-16"
description: "Vandaag heb ik custom properties toegevoegd en de talks van Kevin, Shyanta en Justus bijgewoond."
labels: ["Sprint 15", "Bouwen"]
---

# Wat heb ik vandaag gedaan?

Vandaag ben ik begonnen met de custom properties voor mijn project te bepalen en te realiseren. Hierin heb ik gekeken naar kleuren, font sizes, border radius, de fonts zelf, dat soort dingen. Ik heb hier nog feedback over gevraagd aan mijn vriend Lucas, die mij geadviseerd heeft over de naamgeving. Hij adviseerde mij om te werken met sm, md, lg, xl, 2xl, 3xl etc. <br>
Daarna ging ik naar school, waar ik voordat de les begon Sammy geholpen heb met het installeren van haar Next.js project. Het lukte haar namelijk niet de command goed te krijgen. Toevallig heb ik eerder hetzelfde probleem gehad bij Node.js en mijn oplossing bleek ook de oplossing voor haar te zijn. <br>
Toen ben ik voordat de les begon nog even snel Koop gaan stalken, ik ga namelijk vrijdag voor het eerst mentoren bij de eerstejaars, en omdat ik niet zo goed wist wat de bedoeling was had ik even aan Koop gevraagd hoe laat ik er moest zijn en wat de bedoeling was. Hij zei tegen mij dat hij mijn handje wel vast ging houden, top. <br>
Vervolges begon de les, we hadden vandaag eerst een talk van de Britse Kevin die werkt voor Directus, dit was wel leuk omdat wij natuurlijk al meer dan een half jaar met Directus werken en zo kregen we een beetje een blik achter de schermen. Helaas ging midden in zijn talk het brandalarm af, dus moesten we met zijn allen naar buiten. Kevin heeft na ongeveer een ruim halfuurtje zijn talk weer hervat en daarna was het de beurt aan Shyanta. <br>
Shyanta werkt bij Triple, een full service design agency in Alkmaar wat tegenwoordig deel is van Hypersolid. Ik vond haar talk heel interessant. Ze vertelde over wat voor services Triple allemaal aanbiedt, de teams, de werksfeer, en haar persoonlijke ontwikkeling. Hierna heeft Justus ons nog een talk gegeven over logica, argumenteren en wat een argumentatieschema was. <br>
Als laatste heb ik vandaag nog een responsive navigatie gebouwd met active states om te laten zien op welke pagina je bent. Ik heb dit gedaan door een const aan the maken genaamd CurrentPath, en deze te laten kijken naar de current path van de astro page, als deze matcht, dan word er een active class toegevoegd.

# Wat heb ik vandaag geleerd?

Dat een active class op een navigatie helemaal niet zo moeilijk hoeft te zijn! Tot nu toe was dit me nog nooit gelukt om zelf te doen. Maar met astro viel het qua coding en moeite echt enorm mee.

# Heb ik nog leervragen?

Eerlijk, niet echt. Vandaag was super leerzaam maar vooral ook heel duidelijk.






